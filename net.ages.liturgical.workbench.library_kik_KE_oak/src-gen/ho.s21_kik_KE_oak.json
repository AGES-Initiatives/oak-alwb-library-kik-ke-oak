{'id_' : 'ho|s21_kik_KE_oak|hoPCPrayer|title', 'text' : 'MAHOYA MBERE YA KWAMŨKĨRA'}
{'id_' : 'ho|s21_kik_KE_oak|hoPCPrayer|PistevoKyrie|text', 'text' : 'Nĩnjĩtĩkie, ũi Mwathani, na nĩĩnguumbũra atĩ nĩwe wa ma Kristo, Mũriũ wa Ngai, ũrĩa mũtũũra muoyo, wee ũrĩa wokire thĩ, kũhonokia ehia, ũrĩa niĩ ndĩ mwĩhia mũnene kũmakĩra. Ningĩ nĩnjĩtĩkĩtie atĩ ũyũ nĩ mwĩrĩ waku mũtheru wa ma, na ĩno nĩ thakame yaku ya goro. Kwoguo nĩndakũhoya, ũnjiguĩre tha niĩ, na ũnjohere mehia marĩa njĩhagia, ngĩendaga na itekwenda, thĩ-inĩ wa ciugo, na ciĩko, ngĩmenyaga na itekũmenya; na ũtũme nduĩke mwagĩrĩru, hatarĩ ituĩro rĩa ũũru, ngĩamũkĩra igongona rĩaku rĩa goro, nĩ ũndũ wa gũthengerio mehia na nĩ ũndũ wa muoyo wa tene na tene. Amen.'}
{'id_' : 'ho|s21_kik_KE_oak|hoPCPrayer|IdouVadizo|text', 'text' : ''}
{'id_' : 'ho|s21_kik_KE_oak|hoPCPrayer|TouDeipnouSou|text', 'text' : 'Wee Mũriũ wa Ngai, njĩtĩkĩria ũmũthi nyamũkĩre irio ciaku cia mũthia; tondũ ndingĩaria na thũ ciaku ũhoro wa igongona rĩaku; nĩ amu ndingĩkũmumunya ta Judasi; o tiga ngũkumbũrĩra ta mũici: Wee Mwathani, ũkandirikana rĩrĩa ũgoka thĩ-inĩ wa ũthamaki waku.'}
{'id_' : 'ho|s21_kik_KE_oak|hoPCPrayer|Theourgon|text', 'text' : ''}
{'id_' : 'ho|s21_kik_KE_oak|hoPCPrayer|Ethelxas|text', 'text' : 'Wee Kristo, nĩũngucĩrĩirie na wendo waku, ũkangarũra na wendani waku wa ũ-ngai; no rĩrĩ, cina mehia makwa na mwaki ũtangĩoneka, na ũndue mwagĩrĩru ũnjiyũrie na ũtonga wa metha yaku, na nĩguo, ndĩna gĩkeno, nenehie ũmũndũ na ũ-ngai waku, thĩ-inĩ wakwa, ũi wee Mwega.'}
{'id_' : 'ho|s21_kik_KE_oak|hoPCPrayer|EnTaisLambrotisi|text', 'text' : 'Thĩ-inĩ wa ũtheru na ũkengi wa Atheru aku, niĩ mũndũ ũtagĩrĩire, ndahota kũingĩra atĩa? Tondũ angĩkorũo no ngerie kũingĩra hamwe nao kĩhikanio-inĩ, nguo yakwa nĩĩkuonania atĩ ndirĩ wa kĩhikanio, na araika nĩmekũnyingata manjohete; wee Mwathani, thambia karema goothe ka  wĩhia wa muoyo wakwa, na ũhonokie niĩ, tondũ wĩ muuma-andũ.'}
{'id_' : 'ho|s21_kik_KE_oak|hoPCPrayer|DespotaFilanthrope|text', 'text' : 'Mwathani Kristo, wee Mũnene na muuma-andũ, Ngai wakwa, ndũgetĩkĩrie iheo ici theru itũme nduĩke mwĩhia, tondũ ndiagĩrĩire, no reke ituĩke cia gũthambia na gũtheria mwĩrĩ na muoyo wakwa, na ituĩke cia kĩrĩgĩrĩro kĩa muoyo na ũthamaki ũrĩa ũgooka wa tene na tene. No niĩ-rĩ, gũkũhĩhĩria Ngai, nĩkuo kũnjagĩrĩire; Mwathani Ngai nĩwe nduĩte mũrahiro wakwa ngumagie mawĩra maku moothe.'}
